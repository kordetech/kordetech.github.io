---
title: De nye børslokmotivene
categories:
  - strategi
author_staff_member: amalie
show_comments: true
---
Hvordan skal din bedrift håndtere dagens marked?
Gjennom utallige medieoppslag tegnes det et urovekkende bilde -  oljeprisen har nådd nye bunnivå og arbeidsledigheten stiger. Norge skriker etter en raskere omstilling av næringslivet og en bedret produktivitet. I takt med dette hører vi om generasjon Y, det grønne skiftet, den digitale revolusjon, disruptiv teknologi, delingsøkonomi, kunstig intelligens, millenniumgenerasjonen og den fjerde industrielle revolusjon. Det er ikke enkelt å holde styr, men det som er klart er at nye forretningsmodeller og teknologi er i ferd med å endre næringslivet fundamentalt.

Mange av de nye suksessrike bedriftene anno 2015 er bedrifter som baserer seg på at det er få medarbeidere. Et særdeles alvorlig tankekors for enhver bedrift - hvilket det er viktig å gjøre grunnleggende tanker om - er veksten av de nye børslokomotivene. De nye børslokomotivene har alle samme grunntanke - de skal tjene penger uten å eie noe fysisk - ved å ha radikalt færre ansatte, men tilby sine tjenester over nett. Uber, AirBnb, Facebook og Alibaba er bare noen av suksesshistoriene. PwC spår en tjuegange i omsetning av selskaper som ikke eier noe fysisk.  

Fremtiden vil bringe med seg det diametralt motsatte av hva som observeres i dag. Tilgang har blitt det nye eierskapet. Det er ikke til å unngå at “Who millenials trust and don’t trust will drive the economy”. Som bedrift må du derfor lete etter blått hav. Lete etter noe nytt, noe som ikke spiser av deres markedsandeler. Dere må finne helt nye kilder og måter for å føre deres virksomhet. Kombinasjonen av menneskenes kreativitet og datas kapasitet er uslåelig. Dere må og bør være innovative og fremoverlent nok til å finne den nye teknologibaserte løsningen for millenniumgenerasjonen da det en gang er slik at ”data is the new oil”.

Videre er det imperativt å forme gode digitale løsninger. Er bedriften en digital vinner, vinner den markedet. Intern og ekstern satsing på digitale løsninger bør bli et satsingsområde og aldri en salderingspost. Er det interne prosesser som kan forenkles ved digital utforming? Er det en nisje i bedriftens marked dere kan spise markedsandeler av ved digital utforming? Dette er viktige spørsmål å stille seg i tiden vi befinner oss i.

Videre er det viktig i en kombinasjon med å innovere, å bruke ressurser på å se fremover. Det er helt åpenbart at dere ville kunne se trender i markedet dersom dere setter av ressurser for å analysere hva som skjer. I Korde oppfatter det som et skrikende behov for å kunne forutse fremtidens trender. Nettopp dette for å kunne innovere på områder deres bedrift ikke nødvendigvis trenger å være store på i dag. Et senter som kan kunne utforme helt tydelige langsiktige og strategiske satsningsområder er en nødvendighet i markedet vi opererer i. Skal dere være en ledende aktør om fem år, er kunnskapen om framtidig marked av vital betydning.

Hånd i hånd med dette må dere som bedrift ta skritt for skritt fremover i digital utforming. Få digital kompetanse inn i styrerommene og STEM-profiler inn i arbeidsstokken. Da er dere på god vei.
