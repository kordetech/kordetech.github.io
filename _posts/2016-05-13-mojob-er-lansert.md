---
title: Mojob er lansert!
categories:
  - kunder
author_staff_member: amalie
show_comments: true
---
Endelig. Denne uka nådde vi målstreken – og lanserte Mojob – et mobilt jobbmarked – i samarbeid med vår partner, Mojob.

Vi er langt ifra tilhengere av å lage en applikasjon kun for å lage en applikasjon. På den andre siden er vi tilhengere av å lage applikasjoner som fyller et behov – som er nyskapende – og drar norsk næringsliv fremover. Fra første gang vi møtte teamet i Mojob var vi sikre på at dette var et prosjekt vi ville involvere oss i. Daglig leder i Mojob, Tobias Nervik, uttaler Mojobs tanker om arbeidsmarkedets fremtid godt: ”Vi ser for oss en fremtid hvor man har en hel arbeidsstyrke umiddelbart tilgjengelig. Individuelle oppdragstakere kan nås med et tastetrykk. Grunnlaget ligger i teknologien og spesielt mobil teknologi, likevel er det viktigst at vi begynner å tenke annerledes.”

Tenke annerledes opplevde vi fra første stund at var tilstedeværende hos ildsjelene i Mojob. Fra vi møttes i februar, har vi trukket synergier på hverandres kunnskap for å skape et brukervennlig produkt for både rekrutterer og jobbsøker. Denne uken lanserte vi et fullverdig mobilt jobbmarked i form av en applikasjon for jobbsøker og en web-applikasjon for rekrutterere. Det gjenstår fremdeles en stor utviklingsfase hvor vi skal implementere flere gode løsninger for å tilrettelegge for et godt mobilt jobbmarked. Vi er likevel sikre på at Mojob allerede nå kan hjelpe deg å finne de beste folka, enkelt. Og du skal finne den beste jobben, enkelt.

Etter én måned intensivt arbeid har vi lansert første versjon av det nye Mojob-systemet. Etter endeløse timer med programmering, testing og prøving, feiling og suksess, er det nå din tur til å ta Mojob i bruk. Last ned applikasjonen og søk på jobber her, eller legg ut en jobb og driv rekrutteringsprosessen din her.

Lykke til!
