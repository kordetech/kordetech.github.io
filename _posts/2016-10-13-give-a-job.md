---
title: Give a job
categories:
  - annet
author_staff_member: amalie
show_comments: true
---
Se på alle disse flotte folka. Det eneste de ønsker seg er en jobb. Og utdanning.De ønsker å være bidragsytere og gode samfunnsborgere – en mulighet de fleste av oss har vokst opp med som en selvfølge.

![Seaside City](/images/give-a-job.png)

Mennesker som ikke får ta del i utdanning og kunnskapsformidling er en av vår tids store tragedier. Årsaken er ofte kompleks, men konsekvensene kjenner vi så alt for godt til: En betydelig del av de menneskelige ressursene forblir ubrukt i kampen for en bedre tilværelse for jordens befolkning. I dette knutepunktet, er det viktig å, igjen, minne på det som må være vårt absolutte kjernemål: Fornuftig og maksimal utnyttelse av menneskelige ressurser. Funksjonshemmende, nyutdannede, etniske minoriteter og unge arbeidstakere står i alt for stor grad utenfor arbeidslivet. De hindres fra å bidra med sitt verdifulle potensial. I dette rommet vet vi alle sammen, at vi i fellesskap må jobbe for at alle får bidra.

I går deltok Korde på Give a Job i Kristiansand, der det jobbes for å bedre integreringen av flyktninger gjennom sosialt entrepenørskap, ved å skape en møteplass mellom næringslivet, flyktninger som søker arbeid og lokalbefolkningen. Dette tiltaket oppfordrer til å ta samfunnsansvar og fremme en bærekraftig løsning for å bidra til at flyktninger også kan bygge egen identitet i Norge.

Dette er et poengtert og presist bidrag til et av de viktigste prinsippene i våre liv: Arbeid er en skjellsettende variabel i jakten på det gode liv. Det handler om en grunnleggende sammenheng i tilværelsen. Hvis vi som enkeltindivider har det bedre på jobb og føler at vi får bidra i samfunnet på en god og tilfredsstillende måte – får vi det rett og slett mye bedre med oss selv – og livskvaliteten øker betraktelig.

La oss alle, også næringsliv, bidra til at våre nye landsmenn kan ta del i både utdanning og arbeid.

Give a Job har allerede blitt gjennomført i Stavanger og Kristiansand, og utover 2016 og 2017 kommer de til Bergen, Trondheim og Oslo. Følg med og lik siden deres på Facebook her!  
