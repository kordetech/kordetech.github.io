---
title: Digitalisering - hva skjer a?
categories:
  - strategi
author_staff_member: amalie
show_comments: true
---
I digitaliseringens verden skjer det mye. Det er vanskelig å holde styr, men hva skjer egentlig, og hva er lærepengen man bør ta med seg hjem?

Vinteren 2015 utga SINTEF rapporten Effekter av teknologiske endringer på norsk nærings- og arbeidsliv på bestilling av NHO i forbindelse med NHOs årskonferanse 2016, Remix – det nye arbeidslivet. SINTEF konkluderer i rapporten med at de fleste sektorer vil bli berørt av de drastiske teknologiendringene vi opplever i dag. Imidlertid vil konkurransesituasjonen, arbeidsstyrkens realkompetanse – og ikke minst viljen vi i fellesskap har til å omfavne de mulighetene som ligger i de teknologiske fremskrittene prege hvordan teknologien vil påvirke oss. Videre følger noen hovedpoeng som kan være godt å ta med seg.

### Alt som kan digitaliseres, vil digitaliseres 
Alt som kan digitaliseres, vil digitaliseres. Det som ikke kan digitaliseres vil stige i verdi, eller bli mer kostbart. SINTEF skriver ”(…) Digital distribusjon av digitale varer er et paradigmeskifte som allerede har slått inn på en rekke områder. Når et produkt kan digitaliseres, så er det svært liten kostnad for å distribuere den. Det gjelder i dag produkter som musikk, filmer, informasjon, kart, lovverk, leksikon, tegninger, fakturaer, apper, programvare, spill, sosiale nettverk og bøker.” Det er dermed ingen tvil om at digitaliseringen og automatiseringen i takt med nye forretningsmodeller, kan endre verdikjeder til det diametralt motsatte av hva vi ser i dag. Dette vil koste jobber, men i lik takt skape nye jobber med nytt innhold.

### Teknologi, disrupsjon og delingsøkonomi byr på muligheter
Den fremvoksende delingsøkonomien, der varer og tjenester blir formidlet på nye måter gjennom smarttelefoner og internett, har tatt USA med storm. Milliardbedrifter som taxitjenesten Uber og utleieformidleren Airbnb vokser også globalt, og har inntatt Norge i stadig større grad.

Mange av de nye suksessrike bedriftene anno 2016 er bedrifter som baserer seg på at det er få medarbeidere. Et særdeles alvorlig tankekors for enhver bedrift - hvilket det er særdeles viktig å gjøre grunnleggende tanker om, er veksten av disse nye børslokomotivene. De nye børslokomotivene har alle samme grunntanke - de skal tjene penger uten å eie noe fysisk - ved å ha radikalt færre ansatte - men tilby sine tjenester over nett. PWC spår en 20gange i omsetning av selskaper som ikke eier noe fysisk.  
Våre politikere viser seg likevel å være delt i meningene. De kan naturligvis håpe at delingsøkonomien går over. Eller at den ikke vil påvirke noen bransjer. Struts kalles den strategien. Man kan også forby ting. I Frankrike forbød man en gang i tiden boktrykking, for å bevare kirkens makt over den håndskrevne bibelens ord. Under taxinæringers protestaksjoner for å forby Uber, går antallet nye Uber medlemmer i taket. Det dette viser oss er at det som egentlig burde være en forenlig sannhet – er å se på delingsøkonomien som en mulighet. Vi bør bruke det som et konkurransefortrinn i norsk næringsliv – og skape nye tjenester – nye forretningsmuligheter og nye arbeidsplasser!

### Digital kompetanse må inn i styrerommene 
Toppledere og andre må møte og forstå de digitalt innfødte. De er den første generasjonen som har vokst om med teknologi i høyrehånda. De har en kunnskap innen teknologi den eldre generasjon ikke forstår at de skulle ha kunnet. De kommer til å være med å forme Norge med denne teknologiforståelsen. I den anledning vil det være imperativt for enhver toppleder å bli bedre digitalt kunnskapsrustet for å forstå hvilke strategiske som må tas. Det vil derfor være en viktig salderingspost for enhver bedrift å ta inn flere STEM-profiler i bedriten, samt få digital kompetanse inn i styrerommet.

### EdTech og MedTech
Norsk næringsliv har alle muligheter for å være ledende og skape nye arbeidsplasser innenfor EdTech og MedTech. Kahoot og Sensio er blant noen av de norske kometene innen utdanning og medisinsk digitalisering. Her bør våre politikere legge til rette for rammer som gjør det lett for gode løsninger å komme på markedet.  

### Eksponentiell vekst
I dag er det mulig å beskrive den vanvittige farten teknologien har utviklet seg de siste ti årene. Og utviklingen kommer ikke til å saktne ned. Snarere tvert i mot, kommer vi til å fortsette å se en eksponentiell vekst og utvikling i tiden fremover. Utviklingen kommer til å endre måten vi lever, jobber og forholder oss til hverandre. Dersom man skulle beskrevet denne veksten for ti år siden, ville den vært umulig å forestille seg. Dette vil nok være det viktigste poenget å ta med seg hjem. Det er umulig å forutse hvordan fremtiden kommer til å se ut – men vi vet at teknologi kommer til å prege den – og være den avgjørende faktoren.

Kilder: ”Effekter av teknologiske endringer på norsk nærings- og arbeidsliv”, SINTEF (2015)
